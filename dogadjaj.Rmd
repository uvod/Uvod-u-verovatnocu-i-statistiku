---
title: "Događaj i verovatnoća događaja"
output: html_document
---
Podsetimo se, svakom eksperimentu pridružujemo prostor ishoda. To je skup svih mogućih ishoda tog eksperimenta i označava se grčkim slovom $\Omega$(sigma).
Svaki podskup A skupa $\Omega$ naziva se slučajan događaj. 

Primer 3.1 U kutiji 1 se nalazi 10 plavih kuglica, a u kutiji 2 – 5 crvenih i 5 roze. Da li biste za događaj da se iz kutije broj 1 izvuče crvena kuglica rekli da je   

a)	Siguran  

b)	Moguć  

c)	Nemoguć?  

Skica problema je data na slici.

![](kutija1.jpg)

Kao što nam intuicija govori, **siguran događaj** je onaj koji se uvek realizuje, odnosno, onaj događaj čija je verovatnoća jednaka 1.

<br>

**Primer 3.2** Događaj da se pri bacanju kockice za igru dobije prirodni broj manji od 6 je primer jednog sigurnog događaja.

<br>

**Nemoguć događaj** je događaj koji se nikad neće realizovati, tj. događaj čija je verovatnoća jednaka 0.  


Događaj iz primera 3.1 je nemoguć.  

<br>

**Moguć događaj** je događaj koji može da se realizuje, ali i ne mora. To je događaj čija je verovatnoća veća od 0 ali i manja od 1.  

**Primer 3.3** Događaj da se iz regularnog špila od 52 karte izvuče kralj je moguć.


#### Verovatnoća slučajnog događaja

<br>

Verovatnoća P proizvoljnog slučajnog događaja A je jednaka količniku broja povoljnih ishoda m i broja svih mogućih ishoda n.
Ili iskazano formulom:
$$P_A=\frac{m}{n}$$

Pošto je A podskup skupa $\Omega$, povoljan ishod za A će biti svaki ishod iz $\Omega$ čija realizacija povlači realizaciju događaja A.

<br>

**Primer 3.4** Baca se kockica za igru. Odrediti verovatnoću događaja A – pao je paran broj.
<br>
Rešenje. Hajde da prvo odredimo koji ishodi su povoljni. Znamo da je prostor ishoda $\Omega$={1,2,3,4,5,6}, što znači da je ukupan broj ishoda 6, tj n=6. 
Povoljni ishodi za događaj A su da padne 2, 4 ili 6. Ovde možemo da vidimo da se baš realizacijom nekog od ova tri ishoda realizuje i događaj A. Odavde sledi da je m=3, jer postoje tačno 3 povoljna ishoda.
Sada računamo verovatnoću događaja A prema formuli:
$$P_A=\frac{m}{n}=\frac{3}{6}=\frac{1}{2}$$
 
Dakle, tražena verovatnoća je jednaka  $\frac{1}{2}$ .

<br>

**Zadaci:**

<br>

**3.1** Istovremeno se bacaju dve kockice. Registruju se brojevi koji padnu. Koja je verovatnoća događaja A: zbir brojeva koji padnu je jednak 4?
<br>
Rešenje. Kao i u prethodnom primeru, prvo računamo ukupan broj ishoda, a zatim broj povoljnih ishoda, i na kraju to menjamo u formulu verovatnoće. 
Prostor ishoda je $\Omega$={{1,1}, {1,2}, {1,3}, {1,4}, {1,5}, {1,6}, {2,2}, {2,3}, {2,4}, {2,5}, {2,6}, {3,3}, {3,4}, {3,5}, {3,6}, {4,4}, {4,5}, {4,6}, {5,5}, {5,6}, {6,6}}. On ima 21 element.
Povoljni ishodi : {{1,3}, {2,2}}. Dakle, postoje 2 povoljna ishoda. Verovatnoća događaja A je:
$$P_A=\frac{2}{21}$$

<br>

**3.2** Iz regularnog špila karata izvlačimo jednu. Koja je verovatnoća događaja A - izvučena karta će biti crvene boje i B – izvučena karta je kec?
<br>
Rešenje.  Moguć ishod je izvlačenje bilo koje od 52 karte, dakle, broj ishoda je 52.
Povoljni ishodi za događaj A su izvlačenje bilo koje karte crvene boje kojih ima 26. Dakle, m=26.
Računamo verovatnoću događaja A:
$$P_A=\frac{26}{52}=\frac{1}{2}$$
Povoljni ishodi za događaj B su izvlačenje bilo kog od 4 keca iz špila, tako da je m=4.
Verovatnoća događaja B je:
$$P_B=\frac{4}{52}=\frac{1}{13}$$
<br>

**3.3** U kutiji se nalaze 5 roze i 4 ljubičaste loptice. Iz kutije se slučajno izvlači jedna loptica. Koja je verovatnoća događaja A – izvučena je ljubičasta loptica.
<br>
Rešenje. Mogući ishodi su izvlačenje bilo koje od 9 loptica u kutiji – dakle, n=9. Broj povoljnih ishoda je broj ljubičastih loptica u kutiji, što je 4. Dakle, verovatnoća je jednaka:
$$P_A=\frac{4}{9}$$
<br>

**3.4** Konstruisali smo proizvoljan trougao i odlučili da izmerimo jedan njegov ugao, pritom zaokružujući izmerenu vrednost na najbliži ceo broj. Koja je verovatnoća događaja A - ugao koji smo merili je tup?
<br>
Rešenje. Iz prethodne teme znamo da ishoda ima 179.
Ugao je tup ukoliko je veći od 90 stepeni. Dakle, njegova vrednost će biti neki od brojeva {91, 92, 93,…,177,178,179}. Povoljnih ishoda ima ukupno 179-90=89 (odnosno, od 179 brojeva, ne uzimamo prvih 90). 
Verovatnoća je onda jednaka:
$$P_A=\frac{89}{179}$$
<br>

**3.5** U kutiji se nalazi 4 kuglice – 1 plava, 2 žute i 1 crvene boje. Iz kutije vadimo istovremeno 2 kuglice. Odrediti verovatnoću događaja A – jedna od izvučenih kuglica je plava.
<br>
Rešenje.  Ako sa P označimo plavu, Ž-žutu I C-crvenu kuglicu, skup svih mogućih ishoda je $\Omega$={PŽ, PC, ŽŽ ,ŽC}. Dakle, n=4.
Broj povoljnih ishoda je 2, odnosno, to su ishodi {PŽ,PC}
Na kraju, verovatnoća je:
$$P_A=\frac{2}{4}=\frac{1}{2}$$
<br>

**3.6** Baca se kockica za igru, i ako padne broj manji od 3, kockica se baca još jednom. Koja je verovatnoća događaja A – proizvod brojeva koji su pali je paran?
<br>
Rešenje. Broj mogućih ishoda smo već odredili. Podsećanja radi, mogući ishodi su $\Omega$={{1,1}, {1,2}, {1,3}, {1,4}, {1,5}, {1,6}, {2,1}, {2,2}, {2,3}, {2,4}, {2,5}, {2,6}, {3}, {4}, {5}, {6}}, i njih ima ukupno 16.
Povoljni ishodi su {1,2}->2, {1,4}->4, {1,6}->6, {2,1}->2,{2,3}->6, {2,4}->8, {2,5}->10, {2,6}->12, {4}, {6}. Ukupno ih ima 10.
Tražena verovatnoća je jednaka:
$$P_A=\frac{10}{16}=\frac{5}{8}$$
<br>

**3.7** Novčić se baca do prve pojave glave, a najviše 10 puta. Odrediti verovatnoću događaja A – pala je glava i B – novčić je bačen manje od 5 puta.
<br>
Rešenje. Mogući ishodi su {G, PG, PPG, PPPG, PPPPG, PPPPPG,PPPPPPG, PPPPPPPG, PPPPPPPPG,PPPPPPPPPG, PPPPPPPPPP}. Ukupno ih ima 11.
Povoljni ishodi za događaj A su svi osim poslednjeg tj. svi osim {PPPPPPPPPP }. Ukupno ih ima 10.
Tražena verovatnoća je 
$$P_A=\frac{10}{11}$$
  
  
Povoljni ishodi za događaj B su {G, PG, PPG, PPPG}. Ukupno ih je 4.
Tražena verovatnoća je :
$$P_B=\frac{4}{11}$$

<br>

**3.8** U kutiji se nalazi 20 papirića na kojima su napisani prvih 20 brojeva. Izvlači se jedan papirić, i registruje se broj koji je na njemu zapisan. Izračunati verovatnoću događaja da je izvučen broj deljiv sa 3.
<br>
Rešenje. Prostor ishoda je prvih 20 brojeva, dakle, n=20.
Povoljni ishodi su {3,6,9,12,15,18}, te je m=6.
Ako sa A označimo događaj čiju verovatnoću tražimo, tada je:
$$P_A=\frac{6}{20}=\frac{3}{10}$$

