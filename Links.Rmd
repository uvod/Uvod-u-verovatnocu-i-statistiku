---
title: ""
output: html_document
---
Kako dolazimo do saznanja o prirodi i spoljašnjem svetu? Ljudi su oduvek želeli da razumeju pravilnosti i zakone po kojima sve oko nas funkcioniše.  Pretpostavimo, na primer, da nas neko pita kako znamo da postoji gravitaciona sila. Većina nas bi verovatno uzela predmet i pustila ga da padne na pod. Ako to ne ubedi našeg sagovornika, mogli bismo postupak da _ponovimo_ _vise puta, pod istim uslovima._ Na taj način bismo izveli seriju *eksperimenata*.

Eksperiment je naučna metoda u kojoj simuliramo uslove da bismo utvrdili postojanje ili posmatrali neku pojavu. On se može ponavljati više puta, pod istim uslovima. Može se izvoditi u prirodi ili u laboratoriji. 

![](experiment.jpg)
Kako biste na času fizike došli do zaključka da je vatri potreban kiseonik da bi gorela? Najverovatnije biste izveli eksperiment sa dve sveće, pri čemu biste jednu poklopili, a drugu ostavili otkrivenu. Ubrzo, samo druga sveća bi ostala da gori, dok bi se prva ugasila. Na isti način znamo da npr. papir  pluta a kamenčići tonu. I te tvrdnje jako lako možemo proveriti eksperimentima.

![](plamen.jpg)

<br>

**Eksperimenti u verovatnoći**

Slučajan eksperiment je eksperiment koji ima sledeća svojstva: 
*	Unapred je definisano šta se smatra ishodom eksperimenta 
*	Poznat je skup svih mogućih ishoda, tj. prostor ishoda (oznaka-$\Omega$)
*	Ishod nije unapred poznat
*	Može se ponavljati proizvoljan broj puta pod istim uslovima

<br>

_Primeri_

1.	Bacanje novčića. 
  -	Ishodi ovog eksperimenta su da padne pismo ili glava
  -	Skup mogućih ishoda je P-pismo I G-plava, tj $\Omega$ ={P,G}
  -	Kao što smo naglasili u uvodu, za oba ishoda postoji određena verovatnoća sa kojom se realizuje, i ne znamo ishod unapred
  -	Možemo da bacimo novčić proizvoljan broj puta

2.	Bacanje kockice sa 6 strana.
  -	Ishodi ovog eksperimenta su da padne neki od brojeva od 1 do 6
  -	$\Omega$= {1,2,3,4,5,6}
  -	Takođe, ne znamo koji broj će pasti, tj  ne znamo ishod unapred jer je verovatnoća svakog po 1/6

3.	Podsetimo se vežbe iz uvodne teme u kojoj se izvodilo 10 serija po 4 bacanja kockice. Vaš zadatak je bio da zabeležite seriju u kojoj ste dobili bar jednu šesticu. Takvu seriju smo zvali uspešnom a u suprotnom neuspešnom. Na taj način izveli smo jedan eksperiment.
  -	Mogući ishodi su da je serija uspešna ili neuspešna
  -	$\Omega$ ={U,N},  gde je U-uspeh, N-neuspeh.



4.	 U fabrici se dnevno proizvodi 100 sijalica. Radnik broji neispravne sijalice.
  -	Mogući ishodi su svi brojevi od 0 do 100
  -	$\Omega$ ={1,2,3,4,…,98,99,100}

5.	Konstruisali smo proizvoljan trougao i odlučili da izmerimo jedan njegov ugao, pritom zaokružujući na najbliži ceo broj
  -	$\Omega$ ={1,2,3,…177,178,179}

6.	U kutiji se nalazi 10 kuglica – 4 plave,3 žute i 3 crvene boje. Iz kutije vadimo istovremeno 2 kuglice
  -	Ako sa P označimo plavu, Ž-žutu I C-crvenu kuglicu, tada je:$\Omega$ ={PŽ, PC,PP,ŽŽ,ŽC,CC}

7.	Na času fizičkog se trči na 30m i peticu dobijaju oni učenici koji istrče zadatu udaljenost za manje od 7 sekudi. Ako je u razredu 30 đaka, a mi beležimo one koji su dobili 5, opisati skup svih mogućih ishoda
  -	Kako bilo koji od učenika može da dobije 5, $\Omega$ ={0,1,2,3,….,29,30}

<br>

_Zadaci_:

**2.1** Baca se kocka za igru i ako padne broj manji od 3, kocka se baca još jednom. Odrediti skup ishoda.
<br>
Rešenje. Mogući ishodi su $\Omega$ ={{1,1}, {1,2}, {1,3}, {1,4}, {1,5}, {1,6}, {2,1}, {2,2}, {2,3}, {2,4}, {2,5}, {2,6}, {3}, {4}, {5}, {6}}.

<br>

**2.2**  Istovremeno se baca jedna kockica za igru i jedan novčić. Odrediti skup ishoda.
<br>
Rešenje. $\Omega$ ={1P, 2P, 3P, 4P, 5P, 6P, 1G, 2G, 3G, 4G, 5G, 6G}, gde je P-pismo a G-glava.

<br>

**2.3** Bacaju se dva novčića istovremeno. Koji su mogući ishodi?
<br>
Rešenje. $\Omega$ ={PG,PP,GG} gde je P-pismo a G-glava.

<br>

**2.4** Novčić se baca do prve pojave glave, a najviše četiri puta. Odrediti prostor ishoda.
<br>
Rešenje. $\Omega$ ={G,PG,PPG,PPPG,PPPP}.

<br>

**2.5** Na trci Formule 1 trka se 20 vozača. Ako beležimo poziciju koju je zauzeo proizvoljan vozač na kraju trke, koji ishodi su mogući?
<br>
Rešenje.  Kako ima 20 vozača, proizvodljni vozač može da završi na bilo kom od tih 20 mesta, dakle $\Omega$ = {1,2,3,4….,15,16,17,18,19,20}.

<br>

**2.6** U kutiji se nalazi 20 papirića na kojima su napisani prvih 20 brojeva. Izvlači se jedan papirić i registruje se samo ukoliko je izvučen prost broj, inače se papirić vraća u kutiju.  Odrediti prostor ishoda eksperimenta.
<br>
Rešenje. $\Omega$ ={2, 3, 5, 7, 11, 13, 17, 19}. 

